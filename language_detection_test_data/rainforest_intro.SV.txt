regnskog
regnskog är skog med hög årlig nederbörd, åtminstone 1500 millimeter, utspridd över minst nio månader av året. riktig regnskog finns bara i tropikerna och kallas regnskog. annan regnskog kallas tempererad regnskog. tropisk regnskog är den man oftast benämner regnskog. tempererad regnskog finns i vissa tempererade områden med fuktiga västvindar som till exempel nordamerikas nordvästra kust, södra chile, australiens sydöstra kust och nya zeeland. i regnskogar är nederbörden hög men om det regnar för mycket sköljs myllan bort vilket leder till problem för människorna i trakten som brukar jorden.
regnskogen är mycket artrik, på både växter och djur. den tropiska regnskogen, som utgör ungefär sju procent av jordens landyta, innehåller hälften av alla växt- och djurarter. det beräknas också att det fortfarande finns flera miljoner arter av växter, insekter och mikroorganismer som fortfarande är oupptäckta.
regnskogarna på jorden ligger som ett sporadiskt, brett bälte kring ekvatorn. de finns främst i centralamerika och västindien, norra halvan av sydamerika, centralafrika samt sydostasien. de minskar dock hela tiden i storlek på grund av människans skövling. varje år avverkas ca 150 000 kvadratkilometer regnskog. regnskogen täckte en gång i historien 14 procent av jordens yta, men på grund av människans skövling täcker regnskogen nu bara drygt 6 procent av ytan.