foresta pluviale tropicale
le foreste pluviali tropicali sono un tipo di foresta pluviale localizzate nella fascia equatoriale della terra. sono comuni in asia, australia, africa, sud america, america centrale, messico meridionale e in numerose isole del pacifico. rappresentano il bioma terrestre con la massima biodiversità, dato che ospitano da sole circa una metà delle specie viventi animali e vegetali terrestri.
le foreste pluviali tropicali hanno uno scarso sottobosco, in quanto la luce del sole difficilmente raggiunge il livello del suolo. questo rende più agevole il movimento nella foresta per uomini e animali. quando il tessuto forestale è interrotto, il suolo è rapidamente colonizzato da piante pioniere e da un fitto intreccio di liane e giovani alberi, denominato giungla.
le foreste pluviali tropicali sono considerate "la più grande farmacia del pianeta" in quanto circa un quarto dei principi attivi impiegati in farmacologia deriva da vegetali.